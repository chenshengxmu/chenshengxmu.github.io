---
layout: post
title: 前倨后恭
---
苏秦者，东周洛阳人也。

东事师于齐，而习之于鬼谷先生。

出游数岁，大困而归。

兄弟嫂妹妻妾窃皆笑之，曰：

> 周人之俗，治产业，力工商，逐什二以为务。
> 
> 今子释本而事口舌，困，不亦宜乎！

苏秦闻之而臱，自伤，乃闭室不出，出其书篃观之。曰：

> 夫士业已屈首受书，而不能以取尊荣，虽多亦奚以为！

于是得周书阴符，伏而读之。

期年，以出揣摩，曰：

> 此可以说当世之君矣。

于是六国从合而并力焉。

苏秦为从约长，并相六国。

北报赵王，乃行过洛阳，车骑辎重，

诸侯各发使送之甚觽，疑于王者。

周显王闻之恐惧，除道，使人郊劳。

苏秦之昆弟妻嫂侧目不敢仰视，俯伏侍取食。

苏秦笑谓其嫂曰：

> 何前倨而后恭也？

嫂委慐蒲服，以面掩地而谢曰：

见季子位高金多也。

苏秦喟然叹曰：

> 此一人之身，富贵则亲戚畏惧之，贫贱则轻易之，况觽人乎！
> 
> 且使我有雒阳负郭田二顷，吾岂能佩六国相印乎！

于是散千金以赐宗族朋友。

---

出自《史记·苏秦列传》
