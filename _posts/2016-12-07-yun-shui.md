---
layout: post
title: 云在青天水在瓶
---
## 赠药山高僧惟俨

### 李翱

### 练得身形似鹤形，千株松下两函经。

### 我来问道无余话，云在青天水在瓶。

(翱)初见俨，执经卷不顾，

侍者白曰：

> 太守在此。

翱性褊急，乃倡言曰：

> 见面不似闻名。

俨乃呼，翱应唯，曰：

> 太守何贵耳贱目？

翱拱手谢之，问曰：

> 何谓道邪？

俨指天指净瓶曰：

> **云在青天水在瓶**。

翱于时暗室已明，疑冰顿泮。

---

出自《宋高僧传》
