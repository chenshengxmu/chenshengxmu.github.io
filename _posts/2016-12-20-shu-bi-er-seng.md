---
layout: post
title: 蜀鄙二僧
---
蜀之鄙有二僧，其一贫，其一富。

贫者语于富者曰：
> 吾欲之南海，何如？

富者曰：

> 子何恃而往？

曰：

> 吾一瓶一钵足矣。

富者曰：

> 吾数年来欲买舟而下，犹未能也。  
子何恃而往？

越明年，贫者自南海还，以告富者。

富者有惭色。

西蜀之去南海，不知几千里也，僧富者不能至，而贫者至焉。

**人之立志，顾不如蜀鄙之僧哉？**

是故聪与敏，可恃而不可恃也；自恃其聪与敏而不学者，自败者也。

昏与庸，可限而不可限也；不自限其昏与庸而力学不倦者，自力者也。
