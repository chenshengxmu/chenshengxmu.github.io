---
layout: post
title: 门庭若市
---
邹忌修八尺有余，而形貌昳丽。入朝见威王，曰：

> 臣诚知不如徐公美。
> 
> 臣之妻私臣，臣之妾畏臣，臣之客欲有求于臣，皆以美于徐公。
> 
> 今齐地方千里，百二十城，宫妇左右莫不私王，朝廷之臣莫不畏王，四境之内莫不有求于王。
>  
> 由此观之，王之蔽甚矣。

王曰：

> 善。

乃下令：

> 群臣吏民能面刺寡人之过者，受上赏；  
上书谏寡人者，受中赏；  
能谤讥于市朝，闻寡人之耳者，受下赏。

令初下，群臣进谏，**门庭若市**；数月之后，时时而间进；期年之后，虽欲言，无可进者。

燕、赵、韩、魏闻之，皆朝于齐。

此所谓战胜于朝廷。

---

出自《战国策》
